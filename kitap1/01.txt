Uyandığında kendini koridorda, nogri'nin odasına koşmaya çalışırken buldu, aklı
henüz hareketlerinin hızına yetişebilmiş değildi, sağır edici bir siren sesi
çeperleri titretiyordu.

"neler oluyor? nogri nerede?"

Siren kendi düşüncelerini duymasına dahi izin vermiyordu, görüşü henüz
netleşmemişti. El yordamıyla nogri'nin odasının girişini buldu ve kendini içeri
attı.

"nogri! nogri!!"

Boğazını parçalarcasına bağırıyor olmasına rağmen, kendi sesini bile
duyamıyordu.

Ve sonunda sirenler sustu! bu sefer sağır edici bir sessizlik...

Kendini topladı ve tekrar bağırmaya çalıştı.

"nogri! neredesin! nogri!"

Bütün odaları dolaştı, bir yandan da müthiş bir baş ağrısıyla boğuşuyordu,
bayılacağını hissetti, bir an önce bir damara varamazsa burada kimsenin onu
bulamayacağının farkındaydı, kendini güçlükle dışarı attı. Koştu, koştu,
koştu... Bilincini kaybedinceye kadar koştu.

Tekrar gözlerini açtığında bir adrenalin hormonu, kendisini ayıltmaya
çalışıyordu.

"bayan beni duyuyor musunuz? iyi misiniz?"
"nogri nerede?"
"kim?"
"nogri!"

güçlükle konuşabiliyordu ve lanet olası baş ağrısından kurtulmuş değildi.

"neden bahsettiğiniz hakkında hiç bir fikrim yok bayan sadece size bu enzimi
içirmezsem acılarınızın devam edeceğini biliyorum! lütfen bana yardımcı olun!"

"nogri, bizim evlatlık kök hücremiz."

hormonun yüzü asıldı, "üzgünüm bayan, lütfen şu enzimi için!"

adrenalinin verdiği enzim şişesini aldı ve tek dikişte bitirdi, önce görüşü
netleşti, yavaş yavaş baş ağrısı azalmaya başladı, daha önce hiç bu kadar çabuk
etki eden bir enzim tatmamıştı, masraftan kaçınmadıklarına göre gerçekten de
acil bir durum söz konusu olmalıydı.

"neler oluyor?"
"bayan gidip görevinizi öğrenmelisiniz?"
"bana neler olduğunu açıklar mısın lanet olası?"
"üzgünüm bayan, buna yetkim yok! görevim kurtarabildiğim kadar alyuvarı
kurtarıp işlevsel hale getirmek!"
"evlatlığımı bulmadan şuradan şuraya gitmiyorum!"
"artık bir evlatlığınız yok!"
"ne demek istiyorsun sen?"

"bayan sadece bilmeniz gerektiği kadar bilmeli, görevinize odaklanmalısınız,
herkesin yaptığı gibi! başka türlü sistemi ayakta tutamayız? kişisel
ihtiyaçlarınızı sistemini ihtiyaçlarının önünde mi tutuyorsunuz?"

"'artık bir evlatlığınız yok!' derken ne demek istedin?!"

Bağırarak etraftaki diğer hücrelerin dikkatlerini üzerine çekmişti, bir
alyuvarın bir adrenaline bu ses tonuyla hitap etmesi alışagelmiş bir şey
değildi ki muhtemelen bu davranışı yüzünden geri dönüşüm için bir makrofaja
sürülecekti. Ayıldığından beri ilk defa etrafına bakıyordu, çevre yaralılar ve
hormonlarla doluydu.

"bayan, size açıklama yapmaya yetkim yok!"

hormonun kulağına eğildi:

"sen bir hormonsun, beni benden daha iyi tanıyorsun, sence evlatlığıma ne
olduğunu öğrenmeden herhangi bir yere gidecek gibi mi duruyorum? sadece bana ne
bildiğini söyle, ancak o zaman görevimi almaya giderim.

hormon bir süre sessiz kaldı ve daha sonra kulağına eğilerek,

"bugün tüm kök hücreler acil bir durumda dönüştürülmek üzere toplandı,
muhtemelen oğlunuz çoktan dönüşümünü gerçekleştirmiştir."

"ama! ama o daha çok küçük! o henüz eğitimini tamamlamadı! o henüz hazır
değil!"

"üzgünüm bayan! sistem zor günler geçiriyor! her hücreye ihtiyaç var! lütfen
bize yardımcı olun, arkadaşlarım size görev yerinize varmanız için eşlik
edecekler..."

Arkasına baktığında alyuvarların bir araya toplanmakta olduğunu gördü, önde
hormonlar alyuvar sürüsünün geçişi için yolu açmaya çalışıyorlardı, daha önce
hiç bu kadar hormonu bir arada görmemişti. O da diğerleri gibi sürüye katıldı.
Akciğerlere uzun bir yolculuk onları bekliyordu ki aklında bir sürü soru
dolanıyordu.

"odaklan! odaklan!"

Tanıdık bir yüz görebilmek için etrafına bakındı, ama hep aynı boş suratlar,
"oksijeni şuradan al, buraya götür!", sanki birer hücre değil hormondular. Ona
neler olduğunu anlatabilecek birini bulmayı o kadar çok isterdi ki. O bir sinir
hücresi olmalıydı, evet, bir sinir hücresi! Onlar her şeyi bilirdi. Ama malesef
SİSTEM?! onun bir alyuvar olmasına karar vermişti, oradan oraya oksijen
taşımaktan başka işi olmayan bir alyuvar. her zaman bir alyuvar için fazla
sıska olmuştu. eskiden, bir kök hücreyken, çok daha güzel bulurdu kendini.
alyuvarlar erkeklerin ise gözü hep bol oksijen tutabilen tombul alyuvarlarda
olmuştu. o da bu yüzden bir akyuvarla birlikte olmayı tercih etmişti zaten.
gerçi akel'le olan birlikteliğini bu sebepe bağlamak haksızlık olurdu, akel'le
ilk tanıştıkları anda, aralarında ismini koyamadıkları bir bağla birbirlerine
tutulmuşlardı. sanki birbirleri için yaratılmışlardı. her ne kadar toplum buna
pek hazır olmasa da, yine de, denemeye değerdi. birbirlerini ancak SİSTEMin
izin verdiği zamanlarda görme imkanları vardı, bazen birbirlerini görmeden
aylar geçiriyorlardı. halbuki o da herkesin yaptığı gibi kendine bir alyuvar
erkek bulabilseydi, her gün birlikte olabilirlerdi. ve tek konuştukları konu da
o gün ne kadar oksijen taşıdıkları olurdu. oysa akel'in hikayeleri her zaman
onu büyülerdi, o bir savaşçıydı. onlarınkinin yanında alyuvarların hayatı çok
renksiz ve sıkıcıydı. sanki hikayeleri başka bir dünyaya aitti. herşeyin en
doğrusunu bilen SİSTEM, ona alyuvarlığı uygun görmese onun da böyle bir hayatı
olabilirdi. daha bir kökken, birileri onun adına karar vermişti bile, onu bir
alyuvara dönüştürüp, ilium tepesinden öylece bırakıvermişlerdi. aynı şeyin
nogrinin başına gelmesine izin veremezdi. onun bir seçim şansı olacaktı. o
potansiyeli olan bir kök hücreydi, zaten bu yüzden sistem onun daha dönüşümünü
tamamlamadan kan dolaşımına karışmasına izin vermişti. kendisi gerçek dünyayı
görebilmek için 7 uzun yıl beklemek zorunda kalmıştı. sıkıcı kitaplarla ve
öğretmenlerle dolu 7 koca yıl. sonunda ne oldu peki, "oksijeni götür,
karbondioksiti getir". geriye elinde kalan hiç bir zaman kullanmayacağı
bilgilerle dolu bir zihin. bazı hücreler ise daha şanslı doğarlardı, bunlar
hangi hücreye daha yatkın olduklarının anlaşılması için dönüşümlerini
tamamlamadan dolaşımı salınırlardı. nogri de bu potansiyelli hücrelerden
biriydi. potansiyelli hücrelere dolaşımda göz kulak olacak ebeveyn hücreler
atanırdı. bu aynı zamanda sistemi akel ile azze'ye ilişkilerini sisteme resmen
kabul ettirme şansı verecekti, hemen ebeveyn aile olarak başvurularını
yaptılar. ve uzun yıllar sürecek olan bir mücadeleyi başlatmış oldular. önce
yaşlarının müsait olmadığı söylendi, sonra tecrübelerinin, sonra yaşam
koşullarının, vesaire... sistem bu şekilde kendilerini yıllarca oyaladı, artık
başka bir bahane kalmayınca ağızlarındaki baklayı çıkararak bir alyuvar-akyuvar
çiftine ebeveynlik izni veremeyeceklerini açıkladılar. bunun üzerine hak arama
süreçleri başlamış oldu, sorunları beyine kadar götürüldü ve yılların ardından tüm
sistem için örnek teşkil edecek bir karar geldi beyinden. sistem ilişkilerini
resmen tanımıştı ve bu şekilde nogri'ye kavuşmuşlardı.

nogri hayatlarını baştan aşağıya değiştirmişti. nogrinin velayetini
aldıklarından bu yana 2 yıl geçmişti. eskiden akel'le olmadığı zamanları
yaşanmamış sayıyordu, şimdi ise hayatındaki bu boşlukları nogri'yle
dolduruyordu. akel de nogri'yi bahane ederek daha sık yanlarında olabiliyordu.
nogri'nin eğitimi nedeniyle sürekli taşınma emirleri alıyorlardı, bu emirler
sayesinde neredeyse tüm sistemi dolaşmışlardı, ve bu yolculuklar beraber daha
çok zaman geçirmek demekti. rüya gibi bir 2 yıl geçmişti. en son aldıkları
görev ise nogriyi sistem dışına götürmekti.

görev ellerine ulaşıncaya kadar sistem dışı bir yerin varlığına inanmıyorlardı
bile, ama şimdi buradaydılar işte, dış sisteme giden son yolda. dış sistem ile
ilgili bir sürü efsane vardı. bu son yolda gördükleri şeyler bu efsaneleri
destekleyen şeylerdi. inanılmaz bir besin nakli söz konusuydu. söylediklerine
göre yolun sonunda bir duvar vardı. bu duvar boyutlar arasında bir geçiş
kapısıydı, ancak canlı hiçbir şeyin geçmesine izin vermiyordu. duvarın
arkasında bambaşka bir hayat olduğunu söylüyorlardı. garip şekilli
alyuvarların varlığından bahsediyorlardı. ne yazık ki tüm bunları kendi
gözleriyle görme şansı yakalayamadan olağanüstü hal ilan edilmişti. yola
vardıklarının 2. günüydü, akel birliğine teslim olmak üzere yanlarından
ayrılmak zorunda kalmıştı. azze'yle nogri'ye ise kalabilecekleri geçici bir yer
sağlanmıştı. 1 hafta sonra olağanüstü halin sebebi belli olmuştu. sisteme ait
olmayan bir madde yavaş yavaş yayılıyordu, ardından dolaşım yasağı getirildi.
maddenin uğuşturucu özelliğinin olduğu söyleniyordu, hatta değdiği hücreyi felç
bıraktığına dair dedikodular vardı. dolaşım yasağının ardından uyutulma kararı
çıktı. tüm hücreler belirsiz bir süre, yerleştirildikleri yerlerde
uyutulacaklardı. ve ardından işte buradaydı, kim bilir kaç gün uyutulmuşlardı?

bir borozan sesiyle irkilerek düşüncelerinden sıyrıldı. ardından bir hormonun
sesi duyuldu.

"evet! zamanımız dar arkadaşlar! bir an önce ciğerlere varmamız gerekiyor,
normal hızımızın 2 katında hareket edeceğiz, yanımızda bunun için yeterince
enzim var! yolda bize eşlik etmesi için askeri bir birlik atandı."

"askeri bir birlik mi?" diye düşündü azze, bir tehlike olmalı, etrafına
bakındığında tek huzursuzlananın kendisi olmadığını farketti, herkesin gözünden
korku okunuyordu. korkmuş yüzler arasında bir tane tanıdık yüz gördü. zor da olsa
kalabalığı yararak afra'nın yanına kadar geldi.

"afra?! bitkin görünüyorsun."

afra ona tanımayan gözlerle baktı.

"hepimiz öleceğiz..."

"saçmalama! sadece ciğerlere yapılan her zamanki yolculuklarımızdan biri daha,
sadece biraz daha hızlı hareket edeceğiz o kadar, baksana yanımızda askeri bir
birlik bile olacakmış, daha önce güvenliğimin bu kadar düşünüldüğü bir yolculuk
hatırlamıyorum"

şu hale bak, az önce teselliye ihtiyacı olan kendisiydi, ama şimdi durmuş
afra'yı rahatlatmaya çalışıyordu, peki neden? bu bir çeşit refleks gibi bir şey
olmalıydı, sanki o an konuşan kendisi değil de bedenini ele geçirmiş olan
sistem gibi. belki de sadece kendinden daha kötü durumda olan bir arkadaşını en
azından kendi kadar kötü duruma getirebilme mücadelesi.

"anlamıyorsun azze! ben ciğerlerden geliyorum!"

en azından kendisini tanımıştı, afra'nın içinde bulunduğu tramvanın boyutlarını
kestirmeye çalışıyordu henüz.

"yani?"

"canımızı zor kurtardık, yol boyunca büyük girdaplar vardı, milyonlarca
alyuvarın çekilişine şahit oldum. bir şekilde kaçmalıyız buradan"

"kaçmak mı? yakalanırsak makrofaja götürülürüz!"

"her iki durumda da öleceğiz, en azından bir kurtulma şansımız olurdu."

"üzgünüm afra, akel'i ve nogri'yi bırakıp bir kaçak hayatına başlayamam."

"öleceksin diyorum azze!"

"kaçsak ve sağ kalsam ne farkedecek? akel ve nogri olmadan?"

"acımasız olmak istemem ama bir akyuvarın bu çılgınlıktan sağ çıkacağaına
gerçekten inanıyor musun?"

"inanmaktan başka çarem var mı?"

hareket başlamıştı bile. grubun yürüyüşüne ayak uydurmaya çalıştılar.

(! burada afra ile olan geçmişinden bahset !)

ve sadece ayak sesleriyle geçen saatler...

kimse kendi arasında konuşmuyordu, herkes başını önüne eğmiş sadece yürümeye
konsantre olmuştu sanki. bunun sebebi biraz hızlı tempoları biraz da hızla
bulaşan korku duygusuydu. anlaşılan korkunç olaylara şahit olmuş olan yalnızca
afra değildi. kurbanlık gibi çoktan belirlenmiş kaderlerine doğru yürüyorlardı.

sistem hiç bir zaman durmazdı, hangi şartta olursa olsun, dolaşım her zaman
devam ederdi. doğru zamanda doğru yerde olmak! hayatta kalmak ya da kalmamak!
görev herşeyden, tüm hayatlardan üstündür. görevini ihmalin cezası yine
ölümdür. acaba bir yerlerde daha insaflı şartlarda yaşayan alyuvarlar var
mıdır? acaba şu dış sistemdeki alyuvarların nasıl bir hayatı var?

(! akel'le yolları nasıl kesişecek !)





