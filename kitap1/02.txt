"anlaşıldı mı asker?"

"emredersiniz komutanım!"

"haydi bakalım, göreyim sizi! bu sistemi ayakta tutan kahramanlar sizlersiniz!"

"sağol!"

akel doğuştan bir askerdi. komutanlarının gözdesi! üstleri onun ağzından başka
laf işittiklerini bilmezlerdi.

"emredersiniz komutanım!"
"sağol!"

tabi akel'i gözde yapan konu bu değildi, akel'i farklı kılan isteneni anlama,
insiyatif kullanabilme yeteneği ve itaatkarlığıydı.

yoksa zaten bir asker üstüne, izin verilmediği sürece, bu iki sözün dışında bir
şey söyleyemezdi. bu kural işleri oldukça kolaylaştırırdı. komutan sana bir şey
yapmanı söylediyse: "emredersiniz komutanım". sana hitap ettiyse, ne dediğinden
bağımsız olarak, isterse sövüyor olsun: "sağol". ister tek başına ol, ister bir
tabur, bu kural şaşmazdı. bu basit kural sayesinde bir ordu tek bir vücutmuş
gibi yönetilebiliyordu. çıkan sesin yüksekliği ve uyumu vücudun sağlığı
hakkında komutana fikir verirdi. o vücudun bir parçası olma psikolojisi
apayrıydı tabi. sesi kendin varediyordun ama aynı zamanda kölesi oluyordun,
seni benliğinden sıyıran bir gücü vardı, sanki kendi vücudunun kontrolünü
bir süreliğine başkasına devrediyordun. bu teslimiyet duygusuyla beraber
cesaret de dolardı yüreğe, daha çok bir göz kararması.

akyuvarlar bu duygunun bağımlısı olurlardı günden güne, yaşlandıkça
itaatkarlaşırlardı. o kadar itaatkarlaşırlardı ki gün gelir iş yapamaz hale
gelirlerdi, beyinleri olmayan zombilere dönüşürlerdi. veya başka bir hücreye
dönüştürülürler ya da yok edilirlerdi. insiyatif ve itaat bir arada barınabilen
kavramlar değildi, akel bunu başarabilen ender hücrelerden biriydi.

kendisi bunu azze'yle olan ilişkisine bağlardı. azze onu çek etkiliyordu. azze
ve sistem karşıtı düşünceleri... bir hücre nasıl sistemden bu kadar nefret
edebilir? azze'deki nefret duygusu her zaman onu ürkütürdü. evet kocaman
vücuduyla asker akel, küçük sıska azze'sinden korkardı da. aslında azze'nin
sevdiği tüm yanlarının bu nefret duygusundan beslendiğinin de farkındaydı.
kendine olan güveni, her şeyi sorgulaması ve kimsede olmayan fikirleri.
azze'nin fikirleri hep onu da sorgulamaya itti. eğer azze olmasaydı, muhtemelen
o da çoktan sesin etkisiyle bir zombiye dönüşmüştü. 

